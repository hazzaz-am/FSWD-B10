<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<title>‘গণহত্যার বিচার করতে হবে, হত্যাকারীদের দিয়ে তদন্ত চলবে না’</title>
		<link rel="stylesheet" href="style.css" />
	</head>
	<body>
		<main>
			<!-- Header Area Start -->
			<header class="header-area">
				<nav class="header container">
					<div class="top-nav">
						<img src="./images/logo.png" alt="" />
						<p>
							ঢাকা, ২৪ আগস্ট ২০২৪, শনিবার, ৯ ভাদ্র ১৪৩১ বঙ্গাব্দ, ১৮ সফর ১৪৪৬
							হিঃ
						</p>
					</div>
					<ul class="navbar flex-group">
						<li><a href="#">প্রচ্ছদ</a></li>
						<li><a href="#">অনলাইন</a></li>
						<li><a href="#">আজকের পত্রিকা</a></li>
						<li><a href="#">প্রিন্ট সংস্করণ</a></li>
						<li><a href="#">খেলা</a></li>
						<li><a href="#">বিশ্বজমিন</a></li>
						<li><a href="#">বিনোদন</a></li>
						<li><a href="#">দেশ বিদেশ</a></li>
						<li><a href="#">বাংলারজমিন</a></li>
						<li><a href="#">মত-মতান্তর</a></li>
						<li><a href="#">শিক্ষাঙ্গন</a></li>
						<li><a href="#">অর্থ-বাণিজ্য</a></li>
						<li><a href="#">রাজনীতি</a></li>
					</ul>
				</nav>
			</header>
			<!-- Header Area End -->

			<!-- News Article Area Start -->
			<section class="news-article-area">
				<div class="news-article container flex-group">
          <article class="news">
            <p class="tag">রাজনীতি</p>
            <h2>‘গণহত্যার বিচার করতে হবে, হত্যাকারীদের দিয়ে তদন্ত চলবে না’</h2>
            <p class="reporter">স্টাফ রিপোর্টার</p>
            <p class="report-time">(২ দিন আগে) ২১ আগস্ট ২০২৪, বুধবার, ৮:১৭ অপরাহ্ন</p>
            <p class="article">
              ছাত্র-জনতার আন্দোলন প্রসঙ্গে গণতন্ত্র মঞ্চের নেতারা বলেছেন, প্রতিটি
              গুলির হিসাব দিতে হবে, গণহত্যার বিচার করতে হবে, যারা হত্যা করেছে
              তাদের দিয়ে তদন্ত করানো চলবে না। আর বিশেষ ট্রাইব্যুনাল গঠন করে তাদের
              বিচারের ব্যবস্থা করতে হবে। বুধবার নাগরিক ঐক্যের কেন্দ্রীয় কার্যালয়ে
              গণতন্ত্র মঞ্চের উদ্যোগে এক সবাদ সম্মেলনে এসব কথা বলেন মঞ্চের নেতারা।
              গণতন্ত্র মঞ্চের নেতৃবৃন্দ রংপুরে ছাত্র-জনতা গণঅভ্যুত্থানের শহীদ আবু
              সাঈদের সমাধীতে শ্রদ্ধা নিবেদন, পরিবার, আন্দোলনের মানুষজন, সাধারণ
              মানুষদের সাথে কথা বলে রংপুর ও বগুড়া সফর শেষে এই সংবাদ সম্মেলনের
              আয়োজন করেন। নেতৃবৃন্দরা বলেন, শহীদদের এবং আহতদের পূর্ণাঙ্গ তালিকা
              করতে হবে। আহতদের উন্নত চিকিৎসা, নিহত-আহতদের পরিবারের আর্থিক ও
              প্রয়োজন অনুযায়ী সহায়তা করতে হবে। গণহত্যা, গুম-খুন, লুটপাট,
              অর্থপাচার, ভোটচুরির ফ্যাসিবাদের প্রধান আসামী শেখ হাসিনাকে দেশে
              ফিরিয়ে এনে তার ও তার দোসরদের বিচার করতে হবে। তারা বলেন, আবু সাঈদ
              একটি আলোর বাতিঘর। তার আত্মত্যাগ মানুষের ভয়কে জয় করার অনুপ্রেরণা
              যুগিয়েছে। সারাদেশের লক্ষ লক্ষ ছাত্র-জনতা আরও প্রতিবাদী হয়ে আন্দোলনকে
              ত্বরান্বিত ও সফল করেছে, অজেয় স্বৈরাচারকে পালিয়ে যেতে বাধ্য করেছে। এ
              মুহূর্তে সরকারের প্রধান কাজ হবে, দেশকে ফ্যাসিবাদ মুক্ত করার এই বীর
              সেনাদের সকলের তালিকা করা। নেতৃবৃন্দরা আরও বলেন, জুলাই গণহত্যার সাথে
              জড়িত শেখ হাসিনা থেকে শুরু করে তার দোসর, বিভিন্ন বাহিনীর যারা
              গণহত্যায় অংশ নিয়েছে বিশেষ ট্রাইব্যুনাল গঠন করে তাদের বিচারের
              ব্যবস্থা করতে হবে। শহীদ পরিবারের দায়িত্ব নিতে হবে। কোন প্রকার
              কালক্ষেপণ না করে আহতের দেশে বা প্রয়োজনে বিদেশে নিয়ে সুষ্ঠু চিকিৎসার
              ব্যবস্থা করতে হবে। যেসকল ব্যবসায়ী গ্রুপ ও পরিবার ব্যাংক লুট,
              দুর্নীতি ও পাচার করেছে তাদের সম্পদ রাষ্ট্রের অনুকূলে বাজেয়াপ্ত ও
              পচারকৃত অর্থ ফেরত আনতে হবে। মঞ্চের নেতৃবৃন্দরা বলেন, গণঅভ্যুত্থানের
              মুল স্পিরিট বর্তমান ফ্যাসিবাদী, এক ব্যক্তিকেন্দ্রিক স্বৈরাচারী
              রাষ্ট্র সংস্কার করে জবাবদিহিতামূলক, ন্যায়ভিত্তিক, বৈষম্যহীন রাষ্ট্র,
              সমাজ গড়ে তোলা। সে লক্ষ্যে আন্দোলনকারী শক্তি, রাজনৈতিক দল, সিভিল
              সোসাইটিসহ সমাজের সকল অংশের প্রতিনিধিদের সাথে নিয়ে রাষ্ট্র সংস্কারের
              আলাপ শুরুর জন্য অন্তর্বর্তীকালীন সরকারকে উদ্যোগ নিতে হবে। সংবাদ
              সম্মেলনে বক্তব্য রাখেন নাগরিক ঐক্যের সভাপতি মাহমুদুর রহমান মান্না,
              বিপ্লবী ওয়ার্কার্স পার্টির সাধারণ সম্পাদক সাইফুল হক, গণসংহতি
              আন্দোলনের প্রধান সমন্বয়কারী জোনায়েদ সাকি, ভাসানী অনুসারী পরিষদের
              আহ্বায়ক শেখ রফিকুল ইসলাম বাবলু, জাতীয় সমাজতান্ত্রিক দলের (জেএসডি)
              সিনিয়র সহ-সভাপতি মো. সিরাজ মিয়া, রাষ্ট্র সংস্কার আন্দোলনের সাংগঠনিক
              সমন্বয়ক ইমরান ইমন প্রমুখ।
            </p>
          </article>
        </div>
        <div class="sidebar-news-article"></div>
			</section>
			<!-- News Article Area End -->
		</main>
	</body>
</html>
